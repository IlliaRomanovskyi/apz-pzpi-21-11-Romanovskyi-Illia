
Vision and Scope Document
для
«Програмна система для моніторингу надзвичайних ситуацій на виробництві»
Версія 1.0

Виконав: 
Романовський І.М.

30.03.2024

 
ЗМІСТ

ЗМІСТ	2
ІСТОРІЯ ЗМІН	2
1 БІЗНЕС-ВИМОГИ	3
1.1 Передумови	3
1.2 Бізнес-можливості	3
2 КОНЦЕПЦІЯ РІШЕННЯ	10
2.1 Окреслення концепції	10
2.2 Головна функціональність	11
3 РАМКИ ТА ОБМЕЖЕННЯ ПРОЄКТУ	13
3.1 Рамки первинного випуску	13
3.2 Рамки наступних випусків	14
4 БІЗНЕС-КОНТЕКСТ	17
4.3 Робоче середовище	20


ІСТОРІЯ ЗМІН


Ім’я	Дата	Причини для змін	Версія
Романовський І.М.	30.03.2024	Створення  	1.0
			

 
1 БІЗНЕС-ВИМОГИ
1.1 Передумови


Промислові підприємства є складними середовищами з великою кількістю потенційно небезпечних факторів, таких як хімічні речовини, високі температури, механічні ризики та інші. В останні роки спостерігається підвищення вимог до безпеки на виробництвах, спонукане не лише законодавством, але й підвищеною увагою до здоров'я працівників та збереженням ресурсів підприємства. Велика кількість надзвичайних ситуацій може бути виявлен за допомогою системи моніторингу, що дозволяє оперативно реагувати на виникнення потенційних загроз. У зв'язку з цим зростає потреба в системах моніторингу, які дозволять вчасно виявляти надзвичайні ситуації та реагувати на них.
Розробка програмної системи моніторингу надзвичайних ситуацій на виробництві виходить із важливості забезпечення безпеки праці та оптимізації виробничих процесів. Підвищення ефективності моніторингу та реагування на небезпечні ситуації сприятиме зменшенню ризику аварій, травм та втрати продуктивності.
Цілі та завдання програмної системи моніторингу надзвичайних ситуацій на виробництві полягають у створенні надійного та ефективного інструменту для контролю над безпекою на виробництві, що сприятиме зниженню ризику негативних наслідків та покращенню умов праці.


1.2 Бізнес-можливості


Програмна система моніторингу надзвичайних ситуацій на виробництві вирішує важливі проблем, пов’язані з безпекою працівників та контролюванням ситуації на виробництві, але на сучасному ринку представлено не так багато систем-аналогів.
Серед подібних систем можна виділити SafetyIO - це програмне рішення, яке надає засоби моніторингу та управління надзвичайними ситуаціями на виробничих майданчиках. Система дозволяє вести облік різних типів надзвичайних ситуацій, таких як аварії, витоки шкідливих речовин, пожежі тощо, а також відстежувати їх характеристики та вплив на виробничий процес. Користувачі можуть отримувати інформацію про ситуації в реальному часі через спеціалізований інтерфейс або мобільний додаток, а також налаштовувати сповіщення про події через різні канали зв'язку, включаючи SMS, електронну пошту та мобільні додатки.
У порівнянні з даною системою, майбутня система має перевагу у можливості змінювати статус проблеми, а також додавати звіти у вигляді тексту або фото, що значно допоможе оптимізувати процес контролю та аналізу надзвичайних ситуацій.
Другий аналог – SafeGuard Pro – програмна система, яка призначена для моніторингу надзвичайних ситуацій на виробництві. Вона дозволяє користувачам активно відстежувати стан безпеки на виробничих об'єктах, вводити інформацію про потенційні загрози та заходи безпеки. У цій системі користувачі можуть реєструвати різні типи надзвичайних ситуацій, проводити аналіз їх причин та наслідків, а також розробляти плани дій для вирішення потенційних проблем. Система дозволяє створювати регулярні плани перевірок та інспекцій, а також отримувати нагадування про них для забезпечення постійної відповідності з вимогами безпеки.
У порівнянні з майбутньою системою, SafeGuard Pro створена переважно для активного моніторингу стану середовища, планування вирішення можливих проблем, але на відміну від системи, що буде розроблена, вона не має можливості зберігання записів про надзвичайні ситуації у вигляді тексту або фото для формування історії, а також відсутня можливість моніторингу процесу вирішення проблеми працівниками за допомогою встановлення статусу для ситуації, що виникла.
Програмна система моніторингу надзвичайних ситуацій на виробництві має значний потенціал для монетизації через різноманітні стратегії, що дозволять забезпечити стійкий потік доходу та відповідати різним потребам та можливостям ринку.
Модель підписки може бути використана для отримання стабільного доходу від користувачів. Користувачі можуть оплачувати щомісячні або щорічні платежі за доступ до функціоналу системи та підтримку. 
Можливе укладання ліцензійних угод з виробниками обладнання та іншого технічного забезпечення на виробництві. Це дозволить включити програмну систему в їхні продукти та пропонувати її як додатковий функціонал.
Надання консультацій та навчання персоналу в галузі безпеки на виробництві та ефективного використання системи може бути додатковим джерелом прибутку. 
Розміщення рекламних оголошень на платформі може приносити додатковий прибуток, особливо якщо система набере значну аудиторію користувачів.
Можливість укладення партнерських угод з постачальниками обладнання, датчиків та іншого технічного забезпечення для спільного просування та реклами. 
Пропозиція індивідуальних рішень та налаштувань для великих виробничих підприємств з урахуванням їхніх потреб та вимог.
Розроблена програмна система моніторингу надзвичайних ситуацій на виробництві орієнтована на широкий спектр користувачів, включаючи як малі виробництва, так і великі промислові підприємства. Система розроблена для задоволення потреб різних секторів промисловості, де забезпечення безпеки та ефективності виробничих процесів є критичним. Корпоративні клієнти можуть використовувати систему для постійного контролю за умовами на виробництві та оперативного реагування на будь-які небезпечні ситуації. Крім того, малий бізнес та підприємства можуть скористатися можливістю покращення умов праці та зменшення ризику аварій за допомогою цієї системи. Наша система має за мету стати невід'ємною частиною виробничого процесу в різних галузях промисловості, де забезпечення безпеки та ефективності є важливими аспектами. 
2 КОНЦЕПЦІЯ РІШЕННЯ
2.1 Окреслення концепції


Метою проекту є розробка програмної системи моніторингу надзвичайних ситуацій на виробництві, спрямованої на забезпечення безпеки та ефективності виробничого процесу. Цільова аудиторія включає в себе власників виробництв, менеджерів з безпеки, робітників, а також фахівців з попередження надзвичайних ситуацій. Програмний продукт розробляється з метою надання користувачам зручного інструменту для моніторингу, аналізу та реагування на надзвичайні ситуації на виробництві. Система прагне спростити процеси виявлення та управління небезпечними ситуаціями, надаючи оперативну інформацію та засоби для швидкого реагування на потенційні загрози.
Впровадження програмного продукту для моніторингу надзвичайних ситуацій на виробництві дозволить користувачам легко та ефективно керувати безпекою на своєму підприємстві, переходячи від традиційних методів контролю до автоматизованої системи. Процеси виявлення потенційних небезпек та реагування на них стануть більш доступними та точними. Це сприятиме не лише збереженню часу та зусиль персоналу, але й покращить загальний рівень безпеки та ефективності виробництва, сприяючи створенню безпечного та продуктивного робочого середовища.
Розроблений функціонал програмної системи для моніторингу надзвичайних ситуацій на виробництві дозволить ефективно вирішувати повсякденні завдання, пов'язані з контролем за безпекою на виробництві, які зазвичай вимагають значних зусиль та часу від персоналу. Зокрема, система оповіщення про надзвичайні ситуації та можливі загрози спростить та оптимізує процес моніторингу. Розв'язання проблеми контролю доступу до конкретних зон виробництва допоможе уникнути нерівномірного розподілу уваги та контролю між різними ділянками. Введення механізму контролю також запобігатиме можливості несанкціонованого доступу до конфіденційної інформації, забезпечуючи захист від неавторизованого втручання та допомагаючи зберегти безпеку та ефективність виробничого процесу.


2.2 Головна функціональність


Основні функції системи, що буде розроблена:
MF-1: Перегляд інформації про наявні виробництва та їх зони;
MF-2: Створення нового виробництва та налаштування його зон;
MF-3: Додавання працівників до виробництва;
MF-4: Призначення відповідального за кожну зону виробництва;
MF-5: Звітування працівників про проблеми у текстовому або фотографічному форматі;
MF-6: Зміна статусу проблем (вирішено, не вирішено, в процесі) відповідальними особами;
MF-7: Додавання датчиків диму та температури до зон виробництва;
MF-8: Встановлення граничних (нормальних) значень параметрів датчиків температури та диму;
MF-9: Перегляд поточних показників температури та диму у зонах виробництва;
MF-10: Контроль температури та диму у зонах виробництва та видача повідомлення про збій;
MF-11: Формування статистики про зміну показників температури та диму за обраний проміжок часу;
MF-12: Реєстрація користувача у системі;
MF-13: Авторизація, доступ до особистого кабінету користувача та редагування особистої інформації;
MF-14: Сортування та фільтрація всіх списків даних, що надаються користувачу. 
3 РАМКИ ТА ОБМЕЖЕННЯ ПРОЄКТУ
3.1 Рамки первинного випуску


Функції серверної частини:
–	автентифікація та авторизація. Сервер має забезпечити систему автентифікації користувачів та надання прав доступу на основі ролей;
–	доступ до особистого кабінету користувача. Сервер має надавати функції перегляду та редагування персональної інформації користувача;
–	збереження даних. Сервер повинен забезпечити зберігання даних про виробництва, користувачів, параметри навколишнього середовища;
–	захист даних. Всі важливі атрибути із бази даних мають бути зашифровані та при необхідності дешифровані на серверній частині;
–	CRUD-операції для працівників та зон виробництва. Сервер має надавати можливість перегляду, додавання, редагування та видалення записів з бази;
–	адміністрування. Сервер повинен враховувати наявність ролей, які зможуть мати широкий доступ до даних.
 Функції для IoT частини:
–	збір показників температури та рівня задимленості у приміщенні;
–	моніторинг та контроль показників температури, рівня задимленості, надсилання повідомлення, якщо показники не в нормі;
–	передача даних. Датчики повинні передавати зібрані дані на сервер.
Функції веб-частини:
–	графічний інтерфейс для реєстрації  та авторизації. Користувачам повинна надаватися можливість авторизуватися в системі та створювати облікові записи, використовуючи графічні інтерфейси;
–	локалізація. Відображення мови та стилів залежно від країни та мови;
–	наявність налаштувань власного кабінету. Можливість змінювати персональну інформацію;
–	перегляд інформації про працівників та зони виробництва, додавання нових даних, редагування та видалення.
Мобільний додаток буде мати більшість функцій веб-частини, а також: 
	перегляд поточних показників температури та рівня задимленості у приміщенні;
	встановлення та редагування допустимих показників температури та задимленості.


3.2 Рамки наступних випусків


 Функції, які плануються реалізувати у наступних випусках продукту:
–	Розширений моніторинг параметрів навколишнього середовища. У наступних випусках системи планується введення додаткових сенсорів та аналізаторів для моніторингу різних параметрів середовища, таких як температура, вологість повітря, та рівень токсичних речовин. Це дозволить користувачам отримувати більш деталізовану інформацію для оптимального контролю за умовами на виробництві.
–	Функція автоматизованого сповіщення про надзвичайні ситуації. У наступних випусках системи буде впроваджено функціонал, що автоматично реагує на виявлення небезпечних ситуацій та сповіщає персонал виробництва та аварійні служби. Це допоможе оперативно реагувати на виникнення надзвичайних подій та забезпечить безпеку на виробництві.
–	Персоналізовані поради щодо безпеки. Планується додати функціонал, який буде аналізувати характеристики конкретного виробництва та ризиків, пов'язаних з ним, та надавати персоналізовані поради щодо заходів безпеки. Система також буде враховувати індивідуальні потреби різних видів виробництва та регіональні особливості для максимально ефективного контролю над небезпеками. 
4 БІЗНЕС-КОНТЕКСТ
4.1 Робоче середовище


Серверна частина буде побудована з використанням мови програмування Python та фреймворку django. Дані про виробництва, користувачів та інша інформація буде зберігатися у базі даних MySq;.
У веб-частині будуть використані технології HTML5, CSS3, React, а також JavaScript.
Для мобільної частини буде використано мову програмування ReactNative.
IoT застосунок буде розроблено з використанням мови програмування С. 	Основні вимоги щодо доступності, надійності, продуктивності та цілісності:
–	Система повинна бути доступною для користувачів з різних географічних регіонів, які можуть розташовуватися в різних часових поясах. Доступ до системи має бути можливим 24/7, оскільки користувачі можуть мати різний графік роботи та потребувати доступу в будь-який момент.
–	Забезпечення резервних копій даних та можливість відновлення системи в разі непередбачених ситуацій. Надійність системи має бути забезпечена за допомогою регулярного резервного копіювання даних та плануванням механізмів аварійного відновлення.
–	Можливість масштабування системи для підтримки зростаючої кількості користувачів та пристроїв. Система повинна бути гнучкою та здатною розширюватися, щоб відповідати зростаючим потребам та обсягам даних.
–	Забезпечення конфіденційності та цілісності даних через засоби шифрування та контролю доступу. Доступ до конфіденційної інформації має бути обмежений та контрольований, а дані повинні бути зашифровані для запобігання несанкціонованому доступу та зміні.
